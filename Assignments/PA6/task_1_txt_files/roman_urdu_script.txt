Do khubaro nojavan muskurate hoye apni maa k pas aiye ur unhein pyar kia...
"Allah talla tm donon ko nazr e bad se bachaiye.."faria begum ne apne donon beton ko num
 ankhon se dekhte hoye kaha...
"Ameen"...imama ne tipakte hoye kaha...
"Ami mana k vo ap k bete hain...chalo ye bhi man lete hain k khobsoorat bhi hain..pr hm bechari
 betiyan kahan gum ho gai...sara pyar hi ap inhein de deti hain.."fakiha ne masnoi narazgi
dikhate hoye kaha...
"ufff kis kadar jalne ki boo a rahi hai.."Ashir ne ankhein ghumate hoye kaha...
"hello hello....bhai...hm q jalein ge ap se..."fakiha ne ankhein choti kr k ashir ko dekhte hoye
kaha..
"Ahm..kia batein ho rahi hain..??"Zaman Qureshi ne lounge me kadam rakhte hoye kaha..
"Baba ap ki jo ye pagal betiyan hain na ap k shehzadon ne jal rahi hain tch tch..."Yousuf ne apni
 bazon ashir k kandhe pr rakhte hoye kaha..
"khabar dar jo meri betiyon ko pagal kaha..ye to meri shehzadiyan hain...bhala ye tm do
namoonon se q jelous hn gi.."Zaman Qureshi ne donon ko sath lagate hoye kaha..
"Dair ho rahi hai..chalein sab..."Fariha begum ne cheezein samette hoye kaha...
"Jo ap ka hukm..."Zaman Qureshi ne muskura kr kaha..
 *************
"Yar kab se intezar kar rahi thi ur tm ho k ab ai ho.."???fakiha ne gusse se kaha...
"Behn janti to ho na k larkiyon ki tyari khas tor pr mention krna lazmi hai..mehmal ki tyari..time
kahani meri sunne ko mat kia kr zid tera zabt toot na jye mere zabt ki intiha dekh kr"
"

Nawabon k shehr ki Fiza main fajr ki pehli azaan gounjh rhi thi.....Asalaaatu khairum minan
naooom....Asalaatu khairum minan Naoom.....Beshak Namaz Neend se behtr ha ....Wo apny
Alishaan ghr k khoobsurat phoolon waly bagheechay main khri thi....Wo jhoola abhe tk harkat
main tha jis pr wo kch lamhe pehly bethi Surat e naba Ki tilawat kr rhi thi...Ye wo surah thi jo usny
unn dino hifz ki thi jb wo Dunia ko chor rhi thi....Ye surah usky lye bht khas thi..Tan pr Safaid rung
ki kameez or neechy khuli gher wali safaid shalwar or sar se paon tk maroon Rung ki saada shawl
main lipti wo chotay kad ki lrki .....Jiski ankhain choti gehri bhoori thein or palkain ghani, ankhon
main aisa sukoon k agr koi bechain tarpta hua unn ankhon main jhank le tou wo bhe lamhe bhar
ko jeene ki tamanna kre....ghani palkon wali ankhain num thein...Bahawalpur ki shafaf sard hawa
main mouazin ub azaan k akhri kalmaat ka rass ghol rha tha . ....Maroon shawl main lipti lrki ki
choti ankhon se aik nanha sa ansoo tapak kr ub bagheechy k aik khoobsurat safaid rung k phool
pr ja gira ....jise jhuky phool ne bri narmi se apny andar jazb krlia...goya koi inayat hui thi unn
ankhon se aaj iss phool pr..
December ka maheena tha..Hawa sard thi bht sard or yehi sard hawain jb usky wajood ko chu kr
guzrtin tou usy 7 saal pehly ki wo sardi ki ratain yad ajatin jo usny Saudi Arabia main guzarin
thein..Wo ek ek pal..Wo kbhe takleef ka sardi main or bhe ziada mehsoos hona wo kbhe sukoon ki
ek choti c jhalak ko apny ghr ki khirki se dekh dekh kr khush hona phr wo saray pal k jb usy lgta
tha wo dunia jeet chuki or phir apny aap ko unhe raton main kahein toot ta hua dekhna or
khamosh rehna or phir kitny he raaz thy unn sard raton k paas usky....ye tou bs ya tou Allah janta
tha ya Wo khud .....Aaj 7 saal baad bhe wo uss Marz ki takleeef ko mehsoos kr skti thi wo aisa
marz tha jo dil se shru hota or ruh tk ko apni lapait main le leta aisa drd tha jiska ilaaj tou sbb janty
hain mgr shifa yaab chnd log he hoty hain or shifa bhe unhe logon ko milti ha jo shifa yaab hona
chahty hain .......Or phir wo bagheechy k mukhtalif khoobsurat phoolon k jhumghaty k beech main
khri thi k jb choti ghani palkon wali ankhain asmaan ki trf uthin..Nazuk gulaab ki pankhri jese
honton ne janbish ki Nazrain abhe tk Naye pur noor asmaan ko dekh rhi thein chamakti tamaniat
se bharpur ankhain.Wo jese Khamoshi ko mehsoos kr rhi thi apny andar k shor ko kahein fajr k
wqt ki khamoshi main chupa rhi thi ...Or phir jese koi purana raaz Aaj usny khol dia tha apni saheli
qudrat k samny .."Mera Marz e Mustamir"Nirmal k honton se ye lafz nikly or chehre pr tabasum ki
lali ne apny rung phela diye..or Mahool ka sunnata mazeeed brh gya jaise Qudrat ka zarra zarra
ye Raz sunn kr hairan pareshan sa Nirmal ko dekh rha tha jo abhe tk khamosh khri muskura rhi
thi...
Suraj ki pehli kiran ne Asmaan pr surkhi phelai tou parindy bhe ghonslon se nikal kr asmaan ki trf
parwaaz krne lgy kainat ka zarra zarra saaf shafaf or thundi subha k daman main apny aapko
sardi se bachany main masroof tha...Zinda dilan e lahore k ilaqy Iqbal town ki trf jao tou ye ilaqa
abhe jaise neend k nashy se mukammal trah se bhr nhi aya tha...or yun he iqbal town ki aik gali
main agr murain tou chotay baray khoobsurat gharon ki kataar main sbb se akhir main aik chota

mgr sabzy se saja hua bangla bhe nzr ata jisky kalay gate k bhr sunheray haroof main likha "The
Ahmeds house"apni puri shaan o shaukat se chamak rha tha...Gate se andr dakhil hon tou samny
porch khali nzr ata or porch se aik trf bain hath pr aik bay had khoobsurat lawn tha jismy
takreeban har sabzi ka pouda tha or anwa o aksaam k phool har trf khilay huy thy lakin iss
bagheechy ki sbse khaas bat thi isky bilkul ek trf lgy Safaid gulaab ..white rose k pouday k phool
yun khilay nikhry huy thy jese apni nazakat khoobsurti pr itraa rhy hon phool waqaie khaas lg rhy
thy wo yaqeenan iss lawn k maalik k bhe pasandeeda hongy or wo iss bat ki gawahai khud de rhy
thy...
Ghr ki rah daari aboor krny k baad agr andar dakhil hon tou samny opar ki trf seerihan jati thein
ghr ki har chez main safaid rung ka touch dia gya tha ....opar lounge tha phir dain trf aik kataar
main 3 kamry thy ....akhri kamry ki balcony main ek lrki ki pusht dikhai deti thi kalay reshami
geelay baal kamar se neechy tk dhalak rhy thy or tan pr track suit tha kali gol gol chamkeli ankhain
mobile ki screen pr jami thein ...kch lamhe guzre or koi sard hawa ka jhonka aakar uske wajood se
takraya tou ruh k andar tk thund ka jhatka mehsoos hua or wo daftan peechy ki trf ghumi itny main
kamry ka adkhula darwazaa ksi ne dhamaky se pura khola or aik adhair umar khatoon sar se
paon tk off white chadar main lipti naheef hathon main chai ka cup liye andar dakhil huin..."Haye
Mere Allah!!!!!...MISHKAT......kia haal bna rkha ha tu ne apna ..nee tujhe sardi nhi lgti??.. tu ne tou
kch orha hua bhe nhi ha opar se naha k balcony main kia kr rhi ho?.....ye kia sara pagalpan meri
he aulaad ko hona tha ub ye konsa naya style ha k itni thund k mosam main ye patli patloonay
pehn kr or naha kr balcony main kharay hojao ub agr tu bimar hui tou mat ana mere pas satia
naas ho ksi ko meri bat smjh he nhi ati ....."..uff Mama mishkat harbharai...."jarhi hun na mujhe
meri colleague se bat krni thi or internet k signals yahan nhi arhy thy isilye balcony chli gai
.."Bhaar ma jye teri mui colleague tera net or tera ye mobile Saima begum mazeed bharak
gaen"..oho Meri mama meri piyaaari mama" mishkat ne masoomana andaaz apnaya " kch nhi
hota na amma dekhain main pehn rhi hun ..Mishkat ub bed ki trf muri jispy grey rung ka sweater or
kalay rung ki shawl paray thy...jhatt se uthaye or pehnne lgi..Amma ka ghussa ub kafi had tk tham
chuka tha sweater pehn ne k baad usne geelay baalon ka halka sa jura bnaya or shawl orh li uska
chand sa chehra or khoobsurat safaid chamakta rung ub or bhe ziada chamakny lga tha or wo ub
ye sb pehn kr jataany waly andaaz main Saima begum ka itmeenan hasil kr rhi thi..Amma apni
raaj dulari ko dekh kr ub muskura rhi thein(sada ki blackmailer ha meri aulaad)....."Acha ye chai ka
cup tou de den ub...ya ispy bhe dant paregi mishkat ne apny paon pr khud kulhari maari..."Han
han lo pakro 25 saal ki hogai ho tum or ub tk burhi maaa tumhe chai pilaye wah Madam"....amma
kehty kehty kamry se bhr chli gaen or mishkat adatan sharart bhri muskurhat dabaye apni
masoom c maa ko jaty dekhti rhi ...darwaza bnd hua tou mishkat ne jese gehra sans bahar
kia..."Subha ki dose puri hui."....chai ka cup hath main thamay ub wo balcony ki trf wapis chli gai
or phr wakfy wakfy se ghont bhrti or roshan subha ka nazara dekhti wo pur sukoon nzr ati thi
....kch lamhe kch saniye beete thy k achanak Mishkat ka phone bajny lga....Alaram.."Oh mere
Khudaya aaj tou Sunday ha.......Mishkat aaandhi tufaan ki trah peechy ki trf muri balcony ka
darwaza bnd kia phir apni almari se purse nikala side table pr se kch uthany gai tou chakra
gai...Chabi???gari ki chabi kahan gai rat ko tou yahin thi...ufffff bhaiiii!!!!!!! kch gehry sans le kr
kamray ka darwaza khola or bhr nikal gai ...Mishkat k kamry or khalid(mishkat ka chota bhai) k

kamry k beech main aik kamra tha jiska darwaza adha khula tha mishkat dhamaky k sath andar
dakhil hui kamra na ziada bara tha na ziada chota mgr bht nafasat se sajaya gya tha furniture k
naam pr bed almari or dressing table thy or sb k sb safaid ..
siyah chadar bed k kono se hati hui thi or bistar pr silwatain pri hui thein yun jaise koi abhe he uss
bistar pr se sou k utha ho...Bhaiiiiiii!!!!!!Mishkat bukhlaai hui thi Sans phula hua tha mgr pura gala
phaar kr wo chilai thi...phir wo Bathroom ki trf gai tou bathroom ka darwaza bhe khula hua tha wo
kamry main nhi tha....tou phir kahan tha???.....Mishkat hawaas bakhta c kamry se bhr nikli or
terrace ki trf gai jaise he neechy nzr pri tou porch khali tha......"SATIA NAAAAS!...Bhai gari le gya
....ufffffff."....Sar pakary khri mishkat ghusse or dukh se lal peeli hrhi thi ....Uff Allah...Mishkat itni
subha subha kia shor macha rkha ha ...Nadia bhabi bhe darwazon k musalsal bajny k shor se jaag
chuki thein..Mishkat nadia ki awaz pr chonki.."bhabi apka shohar kahan ha??....Mishkat ka ye
andaaz nadia k lye naya nhi tha.."Wo sou rhy hain"Nadia ne aik hath mun pr rkhy jamaai rokaty
huy jawaab dia...."Tou phir gari kahan ha??,...mishkat ne phir sawal kia...Nadia ne achanby se
pehly mishkat ko dekha phr zra agay ko jhuk kr neechy porch ki trf dekha tou porch waqaie khali
tha...Phir jaise kch yad krne lgi..."oh tumhara bara bhai gya ha ksi kam se gari le k tahajud k wqt
jaty dekha tha maine unhe" Nadia ub mishkat ki trf dekh rhi thi jo ksi khayal or ghusse se laal
surkh hrhi thi ..."Tumhe kia ha?kahan jana tha aaj tou waise bhe sunday ha or wo bhe itni subha
abhe tou bazaar bhe nhi khule hongy.....?"Nadia k sawal pr mishkat phatt pri..."Bhabi apko pta
haina aglay hafty sobia ki shadi ha or maine kal rat bhai se deal ki thi k aaj mujhe shopping pr le k
jyngy or wo maan tk gye thy or ub ghyb ye kion aisa krty hai mere sath ..mere sath kia sbky sath
agr koi apna kaam tha tou bta dete main kch or intizam krleti iss trah kion chly gye beghair btaye
zaroor khud doston k sath gye hongy ghoomny..."Mishkat ub rou rhi thi gol gol ankhon se ansoo
tap tap laal galon pr beh rhy thy ...
.."Yar kch nhi hota na tum pareshan mat ho ajyengy le jyngy tumhe abhe tou pura aik hafta para
ha" Nadia ko apny sawal pr jese pachtawa hua tha....
Mishkat Nadia ki bat suni ansuni krty huy terrace se chli gai...Nadia bechargi se mishkat ko Jaty
dekhti rhi....
**********************************
"Darr tha jis sanihay ka wo hogya ha
Teri yaadon ka asar dil pe hogya ha"
Ub agr lahore high way ki trf chlen tou choti bri har kisam ki gaariyon k beech aik safaid rung ki
toyota bhe thi jismy driving seat pr betha noujawan grey shirt pr grey sweater pehny or sar pr hood
charhye wo hashaaash bashaash betha goya stearing wheel k sath khail rha tha.."Yar tu gari
chala rha ha ya jahaaz"?...barabar wali seat pr betha aik or noujawan jo k navy blue shirt pr black
sweater pehny huy tha ankhain gehri bhoori gol or choti opar ki palkain ghani wajeeh chehre pr
french beard pas wo bht khoobru noujawan tha mgr filhal wo pareshan tha..."Yar Mohid tu kahan
le k jarha ha mujhe itni subha kch bol bhe de ub"....wo is bar driving seat pr bethy har chez se bay
niyaaz mohid pr gharaya tha..."Ooo Bhai masla kia ha ..nhi kr rha tumhe kidnap chup kr k betho or
mujhe gari chalany dou...jahan bhe le k jarha hun bri kaam ki jga ha"...Mohid sath bethy pareshan
haal noujawan ko tasali de rha tha......"Matlab itni subha wo bhe achanak tum atleast rat ko bta

dete k kahein outing ka plan ha main tou ghar walon ko bhe nhi bta k aya opar se gari bhe le aye
ho tumhe pta ha mohid yar Asim ki gari workshop se nhi aai or or"...ooooooufff bsss krdeee
MANIIIII......Mohid minaar ki jazbaati taqreer se goya tung aty huy chilaya tha..."Kitny masly hain
teri zindagi main haina?..Bay roz gaar admi tumpe ehsaan krny wala hun ta k tumhari zindagi
main bhe koi kam kaaj nikly tumhara bhe koi taika ho ghr pr kb tk tum yun ghr daari krogy o bhai jb
sb kch tera apna hoga na tou tu aysh krega aysh jese main kr rha hun.."..."Han han meri family ki
gari pr aysh"...Minaar bhe phir mohid ka he dost tha.."Hun Hun"...Mohid mehaz bura mun bna k
he reh gya ....
"Minaar.....ub meri bat ghor se sun..."kch wqt ki khamoshi k baad mohid ne jaise ksi bht he
sanjeeda mamly ki tamheed bandh te huy kaha....Minaar chonka.."Ye achanak isy kia hua ha
baba g itny serious bht kum he mamlon main hoty hain Allah khair.....Han bolo sun rha hun minaar
ub windscreen se bhr guzrty rang barangy khaiton ko dekhty huy bola...."Tumhe pakistan aye huy
saal hony ko hain..Ghr ha ghr wale hain mgr job nhi ha..Pakistan jaise mulk main ye har ghr ki
kahani ha ek na ek fard aisa zaroor hota ha jo berozgaar hota ha...Bhai bat asal main pta ha kia
ha?"Mohid ne minaar ki trf dekha jo ub baray ghor se mohid ki batain sun rha tha jan na chah rha
tha k wo agay kia kahega.."Bat ye ha k humare log engineering accounting business ye bri bri
degreian hasil kr k smjhty hain k unhe direct president of pakistan bna dia jyega ya phir lakhon ki
job mil jyegi nhi Minaar har chez har ohda mehnat se milta ha aap ne prh lia ub aapko usmy
maharaat hasil krni hogi practical work main apko experience hona chaiye tb he ja k apko uss field
main uss job main promotion milta ha agay brhny ka mouqa milta ha...humare engineers k lye
10,000 rupiyon se start lena sharmindagi ha jb k mujhe lgta ha Mani k insan ko pani ki miqdaar nhi
blky ye soch k pani ka piyala pakar lena chaiye k kam se kam pani tou ha...bay rozgari ,wasail na
hona ye insan k khud k grhy huy bahany hain...Warna jo kamana chahta ha wo 5000 pr bhe khush
hojyega...."..Minaar sakat betha ub faqat mohid ko ghoor rha tha gol gol ankhain ub hairat se
mazeed gol hogaen thein mohid ub chup tha..."bhai tujhe tou siyasatdaan hona chaiye itni achi
speech...impressive....Ye sbb mujhe kion bta rhy ho or wo bhe iss wqt jb hum outing pr jarhy hain
main abhe job k mamly discuss nhi krna chahta"Minaar ne lapwarahi se kaha .."konsi outing kiski
outing kahan ki outing? hum tumhari job ka bandobast krne jarhy hain or ub hum apni manzil se
srf 3 ghanty k fasly pr hain or han Minaar Ahmed sahab aap ye bat kaan khol kr sunlen k iss bar
aap job k lye mana nhi krengy Smjhy "Mohid ub ek ek lfz chaba chaba ke bola..."Ek min kia
kaha??...Minaar bhonchka...Job?...kahan jarhy hain hum konsi jaga ha ye or lahore kitna peechy
reh gya?....Mujhe iss mulk ka kch nhi pta or iss bat ka najaiz faida mat uthao Mohid
baloch..."Minaar k lehje main ghussa tha tajasus tha..."Job k beghair pakistan main aap jaise admi
ka guzara nhi ha Minar ahmed...baray shehron k baray chonchly hoty hain maine socha kch naya
krta hun...Log choty shehron se baray shehr nokri dhundny jaty hain
hum baray shehar se choty shehar jyngy"..." Or ye Chota shehar konsa ha minaar ne mohid ki bat
kat te huy tanzia andaaz main pucha...
"The City of Nawabs...."BAHAWALPUR".....Mohid ne muskuraty huy jawab dia tha...Minaar ko
jhatka lga tha ...kch andar he andar toota tha .....sanson ki tarteeb bigri thi...Dil zor se dharka
tha...kbhe kbhe ek naam bs ek naam kafi hota ha barsun ki bhulai yadon ko taza krne k
lye......"""""Aap jb bhe pakistan ana mere shehar zaroor ayiega...The city of Nawabs

bahawalpur...and trust me Its beautiful..."...."MANi....?..ooo bhai kia hogya kidhr gum hogye tmhe
tou shehar ka naam sun k he chup lg gai pta nhi rahogy kaise wahan"...Mohid kch bol rha tha
Minaar bss namak ka mujasma bny ksi yad main gum tha....Mazi .....marz.....purana marz....marz
e mustamar....."Hmmm kch nhi ...bs wese he..Soch rha hun k ye jumla kitna sacha ha k "Dost he
dost ko khanjar thokta ha"....
"Kiaaa?mohid ko jaise apni samaton pr shak hua tha ....
"Han"Minaar ka para charh chuka tha...koi or shehar nhi mila tha itny baray pakistan
main?..."Mohid chup sa bss Minaar ki ankhon main dekhta gya...shyd iss trah k reaction ki usy
tawaqu nhi thi........Lmbi khamoshi...."Mani...utho Yar bahawalpur agya."....
Mohid ki awaaz pr Minarr ne ankhain kholin ...or gari k sheehsy se bhr jhanka suraj bs ub alvida
keh rha tha..Asmaan neela saaf...Nawabon k shehar ki fizaa main ajab sukoon tha....Minaar gehri
Saans le k gari se bhr nikal gya..
************************************
"Khuwab aankhon main liye haqeeqaton ko tarachti ha
Wo lrki ajeeb ha raton ko jagti ha"

Nai subha naya din nai umeedain....
"Mama mujhe bht dar lg rha ha"Dining table pr bethi wakfy wakfy se chai k ghont bhrti wo kch
ghabrai hui lgti thi..."Ye koi nai bat tou nhi haina Nirmal tumhe yad haina tum inter k result anay se
pehly bhe kitna roi thi chalo wo choro tum tou result anay k baad bhe pura aik ghanta roti rhi thi k
main pas he kaise hogai ..."parveen rehman sahb ki trf dekh kr bol rhi thein... hah"kia din thy wo
bhe or ub ye itni bri hogaen hain k advocate bn ne ja rhi hain Rehman bhe khushgawar andaaz
main boly ..bap ki bat pr nirmal halka sa muskurai..lamhe bhar ko uska dil chaha k rehman usy
pas bulain usy piyar kren or usy kahain k unhe uspy fakhar ha...akhir nirmal ka sb se bara khuwab
pura hony jarha tha .."Bs ub tumne prh lia shok pura krlia ub bete shadi krlo...."...Rehman Sahb ki
bat pr Nirmal chonki thi or jese chai ka nhi zehr ka ghont galay main utra ho...
"G papa....main chlti hun aaj school staff se meeting ha ..."
Sari khushi pr pani phir chuka tha nirmal ne bag uthaya adhura nashta adhuri chai or shyd adhuri
zindagi....Sb kch pura ho kr bhe sbb kch adhura tha..."Kia krty hain aap?..krdia na phr mood off
nashta bhe nhi krne dia usy pta haina kitni hasas ha wo ub pura din apki baton pr pareshan rahegi
kbhe tou usy support kia kren.."Parveen ko dukh hua tha....Rehman sahb ghusse ko zabt kr k bay
basi se sbb sunty rhy or nirmal k adhure nashty ki plate ko dekhty rhy....
****""**""""""***********"""""""*******
"Kahan jarhi ho Mishkat...?..."Mama main khalid k sath he shopping jarhi hun Apky baray sahab
zaday tou kal rat se gari samait ghyb hain...."
"..Wo bahawalpur gya ha Mohid k sath...."..Saima begum afsurdgi se boli thein...
"Kia ...??...Mishkat chonki ...Kahan?? kahan gye hain?
"Han bahawalpur gya ha abhe call ai thi uski keh rha tha k kal subha achanak he mohid usy utha k
ly gya mohid ki gari k kch masail thy tou isilye gari bhe ly gya kal tk bhijwa dega gari tum fiker mat
kro..."...Saima bs ek nukty ki trf dekhti hui bolti jarhi thein...

Mishkat ki ankhain bhar aaen ...kch ajeeb tha ajeeb bht ajeeb koi anjana khof koi mazi ki yad koi
drd sa tha jo jaga tha koi bht shidat se yad aya tha...
."Mgr achanak kion unho ne kch btaya nhi outing k lye itni dur?"
mishkat ko tajasus hua tha akhir bahawalpur he kion?
"hun....keh rha tha mohid ne koi achi job dhundi ha bs isilye jaldi jaldi Mani ko ly gya ta k hath se
na nikal jye....bs tum dua kro mishkat k mere bete ko ub job mil jye meri ankhain taras gaen hain
apny bete ki khushian dekhny ko .."
.Saima ub aik hath se mishkat ka gaal thap tapa rhi thein or dusre hath se apny ansoo saf kr rhi
thein...Mishkat sakat c khri thi ...."Ya Allah mere bhai ki hifazat krna"....
************************************
"advocate sahiba....kia bat ha aaj aap itni khamosh?...Suraj kahan se nikla ha aaj?k Nirmal sheikh
ko chup lgi hui ha"...Aima ne moom phali ka dana mun main dalty huy Nirmal ko jaise chera tha.
Wo log Islamia university k cafeteria main bethi thein..... Asma bhe hans pri..."Han bhai aaj tou
aapko speech deni chaiye aap finally advocate jo bnne jarhi hain.enrollment ka sara rola khuda
khuda kr k muk gya ha"
..."Yar tum log bhe na...bolun tou kehty ho kitna bolti ha chup hojaon tou kehty ho chup kion ho
matlb kia chahty kia ho akhir kaar?.."
Nirmal ne tung akar kaha...or Asma Aima bay ikhtiyaar hans parien...."Acha na btao ub kia hua ha
kion itni subha 12 bj rhy hain tumhare chehre pr ...."Aima ne iss bar sanjeedgi se pucha tha...
"Kch nhi yar bs papa ....wo chahty hain main shadi krlun..."..Nirmal mun main dana dalty bezargi
se boli..
."Ay lo g..Ye tou Rehman uncle pichle chaar saal se chahty hain pr hui shadi ?...nhi na tou phir
kion pareshan hrhi ho "
Aima mzy se chai ka mug labon ki trf le jaty huy boli ...
"Hmmm..nhi pareshan nhi hun bs thak c gai hun bar bar Papa ki bat taal taal kr acha nhi lgta
mujhe mgr main unhe kaise smjhaon k main shadi krna he nhi chahti ...Aima main ksi mard pr
bharosa nhi krskti mujhe ye school ye bchy or apny khuwabon se muhabbat ha main ...main
ghareebon k haqooq k lye lrna chahti hun main insaaf k lye lrna chahti hun..Aik aurat kia srf shadi
bchy shohar k lye he bni ha?..kia zindagi inn dairon se agay nhi jati....?..."
..Nirmal kisi soch main gum bs bolti jarhi thi...
Asma or Aima dam saday bethy usy sunn rhi thein...Wo bolti he itna acha thi k sunne wala bs
sunta he reh jata tha wo jb bhe apny khuwabon k baray main Aima Asma ko btati thi tou uski
ankhon main passion ki chamak saaf nzr ati thi...Wo qabil e Rashk thi...."..So proud of You
Nirmal...Tumne jo khuwab dekhy sbb sach bhe kr k dikhaye main kal gai thi gaon..Yar kia zabrdst
level krdia ha tumne School ka...I mean students ki personality building and unky bolne k andaaz
se kahein se nhi lg rha tha k wo aik chotay se gaon k rehny waly hain...Tumhari mehnat nzr ati ha
Nirmal..kitni duain milti hongi tumhe . "..Aima rashkiya andaaz main Nirmal k school ki tareef kr rhi
thi..."Abhe tou bht kch krna ha Aima...Bs dua kia kro k Allah mujhe himmat den..."
Nirmal ne muskuraty huy chai ka ghont bhara..Sari pareshani minto main ghyb hochuki thi...jb
mehnat rung lati nzr aye tou dil krta ha thora or jiya jye ...or yehi kch haal Nirmal ka bhe tha...uski
kul kainaat bs usky khuwab thy.....
Latest model ki carola tezi se sarak par doore rahi thi.Gari mein taiz awaz mein english music baj
raha tha.Driving seat pe aik behad khoobsorat larki bheti hui thi.Onchi pony tail,aankhon pe black
ray ban pehney, uske nazuk gulabi hoont bhinchey hue they.Theekay naqoosh par sanjeedagi
chayi hui thi.Uske sath wali seat pe gandumi rangat ki purkashish naqoosh wali larki saleeqay se
dopata auray huey thi..baar baar uske chehray pe nazr dalti,kuch kehne k liye lab kholti..phr chup
ho jati..uska sanjeeda chahra uski himat tore deta tha..
Us ne gear change kartey hue us par uchatti nazar dali.
"Mera khiyal hai jo ap kehna chahti hain keh dijiye",lehja be-tasur tha.
"Wo...umm....hooriya actually...wo tmhara nikah jb tm 2 saal ki thi to shafaq pupho k betey Salar
se ho giya tha"..us ne uske zard hotey chehray se nazrein churain..
Gari ke tyres chirchiraye aur wo aik jhatkay se ruk gayi.Horiya ke chehray pe be-yaqeeni thi.
"Darasal ,hm to yahan they nai aur,uncle shahnawaz ko pata nai tha..to tmhein kese pata
chalta..wo.."
Us ne taiz lehjay mein wazahat dena chahi lekin Hooriya ne haath utha kar uski rooke diya.Phr
gari start ki.
"Hooriya?"thori dair baad sabahia ne usko pukara.
"Aur salar kitney saal ka tha nikah k waqt?",us ne ahestagi se pocha.
"He was 6 years old.",wo ruki,"tmse 4 saal bara hai..lekin wo bht acha hai...tm khush raho gi uske
sath,..."
"Muje is salar namay mein koi dilchaspi nai"..hooriya talkhi se boli.Sabahia ne karb se aankhein
meech lin.Jo kuch uske sath wo log kar chukay they,kia wo usay bhool sakti thi.
------------------------------
"Dua beta ! ..zara pata to karna bachiyan kahan puhunchi hain?"..parveen begum ne kitab mein
khoyi hui poti ko haqiqi zindagi mein ghaseeta.
"Abhi thori dair pehley sabahia api ki call ayi thi,bs puhunchnay hi wali hain,Inshallah",us ne sar
uthaye baghair jawab dia.
"Inshallah.Allah hairiyat se laye bs"
"Ameen",ander dakhil hoti afsheen ne zordar awaz mein kaha.Dua muskurayi,"aham aham!!
Haye!.apni bhabhi ki khairiyat ki kitni fikar hai na.?"
"Seedha seedha ku nai kehti k meri nandon ki fikar karne ku zaroorat nahin",usne turki ba turki
jawab diya.
"Ap bhi na bas!",wo surkh hotay chehray ko kutab mein chupatey hue boli to afsheen muskura di.
"Fikar na karo Huraira nahin a rha sath.",us ne dua ko mazeed tang kia,jawaban wo kitab patakh
kar bahir nikal gayi.
"Nano apki poti bari sharmeeli hai",afsheen khilkhila kar hans pari.
Parveen begum muskura din.
"Salar kb wapis aye ga?"
"Kal unke dost ka waleema hai bs attend kartey hi nikal ayein gey!"
"Acha!Allah khair se laye..usko hooriya k aney k mutaliq btaya hai na?"
"G ! Nano sb se pehley btaya tha."
Wo hans pari.

"Begum sahiba!..mehman puhunch gaye hain..meran 2 larkiyon k hamrah andar ayi..
..donon mein khula tazad tha..aik larki shalwar qmeez pehnay saleeqay se dopatta orhay huve thi
jb k dosri pants shirt k oper galey mein stawler daley thi..

--------------------------------------------
"Meine tm se kaha bhi tha hooriya k ye dressing mat karo..dekha tha wo afsheen ko?..kese
expression they uske?",wo qadre ghusay se boli.
"It's not your problem..wese bhi tm nahin btao gi muje kia karna chahiye ya nahin..mein logon ke
liye khud ko change nai kar sakti...I am perfect the way I am".usne sar par takiya rakhtey hue
ankhein mond lin..aik anso chupke se se uski palkon ki hadein torta gaal pe a thehra..
----------------------------
"Kesi lagi apko apni bhabhi?",Dua ne shareer lehjay mein pocha.
Wo sab larkiyan us waqt Afsheen k kamray mein thin..zair-e-behas hooriya ki zaat thi.
"Apne behan bhai se bilkul mukhtalif.!..yaad hai jb hurairah bhai aye they,kitney achay they wo aur
sabahia bhi kafi achi hai.donon ko dekh kar nahin lagta k ye log America mein paley barhay hain
...mamon ne itni achi tarbiyat ki hai ,magar ye hooriya bhabhi..!",wo bht bad-dil thi.
"kiya hai yaar?sb se choti hai wo ladli hai, isi liye aisi ho gi..muje to dil ki buhut achi lagi."maheen
ne usay mutmain karnay ki koshish ki.
"Jo bhi hai muje wo pasand nahin ain...ajeeb maghroor aur rude larki hai."afsheen ki soyi wahen
atki hui thi.
"bhai,khoobsorat bhi to itni hain.husan ho to nazakat a hi jati hai.",Insharah muskura kar boli.
"Ye to sach hai..waqai bht khoobsorat hain.",afsheen ne hamayat ki.
"Ap sb k andazay ghalat hain!",kafi dair se khamosh bethi dua aik dam bole uthi.
"kia matlab?",wo sb chonkin.
"matlab ye k na to wo maghroor hain na hi rude balke agar ap unki ankhein dekhtin to wo kisi
murda banday ki trah wairan thin..!"
Kamray mein khamooshi cha gayi.

---------------------

Hooriya's POV..
Asar ki namaz k baad wo walk k liye bahir nikal ayi.Jeans k oper red shirt aur black leather jacket
pehnay hue galey mein staller lapeta hua tha.Balon ko ketcher mein band kr peechay khulay
chooray huey thay.Kaanon mein red color ki bari bari Baliyan pehnay hue thi.jacket ki jeibon mein
hath dalay wo gehri soch mein gum chali ja rahi thi.
Kal apne dhadiyal walon se milne ka baad , unka khaloos dekh kar us ki jamad aur pursakoon
tabiyat mein jese kisi ne pathar mar diya tha.Usay laga k wo 9 saal pehlay wali kaifiyat mein ja
puhunchi gai ho jahan wo rishton k liye tarpa karti thi.Aj wo izterab,bechaini,mehroomi ka ehsaas
phr se zinda ho gya tha.
Dadi jaan,pupho,taya jan sb hi achay thay.Bhut khaloos k sath mile they.Uske sb cznz acha
thay..But usko sukoon nahin mil rha tha...Aik dam usko salar ka khiyal aya ..najane wo kesa
tha?..uska mizaj kesa tha?..uski zehni rau bhtakney lagi aur zehni khalfashar se uski raftar taiz ho
gayi jb achanak wo kisi se takrayi.Qareeb tha k wo aundhay munh girti jb kisi meherban ne usay
girnay se bacha liya.us ne hoosh thikanay atey hi sar utha kar dekha phir usay jhatka laga.
"Aap?",wo huanaq bani samne kharey zi nafas ko dekh rahi thi.Un bhori aankon ko wo lakhon
mein pehchan sakti thi."Haan mein!",bhoori ankhain muskurayi thin,magar wo kuch lamhon k
trance se bahir aa chuki thi , wo katra k guzarne lagi,Magar uski kalai jhakri gayi.
"University ku chore di?",Us aik jumlay ne us par azeeyat k darwazay khole diye aur dard uske
royain royain mein saraiyat karne laga..wo wairan aankhon se samnay dekhay gayi.phr
khamooshi se kalai khainchi aur bhaag ayi.

------------------------------------------------------

Salar POV.
Raat k 12 baj chukay thay.wo aur saleh abhi abhi puhunchay they, wo baramday se guzar kar
samney janey laga k uski nazar lawn ki sirhiyon pe bethi us larki par pari jo kisi mujasmay ki trah
sakat , khoon jama denay wali sardi mein nangey paon bheti samney chandi mein nahaye
darakhton ko dekh rahi thi.
Wo donon uske qareeb aye"excuse me?",wo mujasmay ki trah sakat rahi.
"muhterma ! kon hain ap?..aur itni sardi mein yahan ku bheti hain?",Ab ki baar uski awaz mein
ghusa dar aya.wo mutwaja ho k hi nahin dey rahi thi.
"yaar muje lagta hai koi badrooh hai, wese pehli baar itni modern badrooh dekhi hai.",saleh ne

shookh andaz mein kaha.
"Bako mat saleh!..muhterma??mein ao se mukhatib hon?",wo kuch jhunjulaya.
Us ne ghusay se sar uthaya.."Mein bheti hun na,ap to nahin jo apko masla ho raha hai?"
"Mera masla waqai nahin hai magar ap is ghar mein payi ja rahin hain to mera ye farz banta hai k
apko ghlat baat pe tokon..warna ap is sardi mein beemar ho jain gi aur yahan koi itna waila nahin
k apki hidmatein karta phiray!",wo tap kar bola.
"Dekhein mr. merey munh na hi lagein to behter hai..mein kisi chotay barey ka lihaz nahin
karti",Wo bigar kar boli.
"Pta nahin nano kis kis ko haweli mein dakhil kar leti hain.",uske jalay katay tabsuray pe wo jo ja
rahi thi bigar kar muri..."Hooriya naam hai mera.Poti hon dado parveen ki.Khud nahin ayi hun,layi
gai hun.Warna meri traf se ap sb jain bhar mein.Jab meri zindagi mein sakoon ata hai koi na koi
barbaad karney chaley ata hai.",Gaal be dardi se ragartay hue us ne samnay kharay shakhs ko
dekha jo mutahayar sa usay dekh raha tha ."Subah hotay hi chali jaon gi aur phir kabhi nai ayon
gi."
"Dekhain mera ye matlab nahin tha ap...!",wo bhokla gya.
"Jo bhi matlab tha,I dont care.",wo ander chali gayi.
"Ye hooriya thi salar!",saleh ne hoosh mein atey hi kaha.Salar ki pursooch nazrein uske chehrey
pe jam gayin."Chal yaar ander chalein.Mujhe ab sardi mehsoos honey lagi hai",saleh ne uske
kandhay pe hath rakhtey hue kaha aur wo donon agey barh gaye
.
----------------------------------------

Subah sb naashtay k baad lounge mein bhetey they..aj sunday tha takreeban sb hi ghar pe thay..
Isi asna mein bahir police ka siren bajne ki awaaz ayi ..kuch dair mein mulazim ander dakhil
hua.."Saheb g bahir police wale aye hain .. kehtey hain hmarey paas griftari k warant hain!",abhi
wo ye bole hi raha tha k raah dari mein bhaagtey qadmon ki awaz ayi aur darwaza khula..ander
dakhil honay waley inspector police ahlekar aur ladies police ahlekar they..
"Aap mein hooriya faheem kon hai?"..
"Ku ap ko un se kia kaam hai?"zaeem saheb ne pocha.
"Hmarey pas unki griftari k warant hain!"...
Sb k hawason pe jese bomb phata tha..
"Dekhain muje lagta hai apko koi ghalat fehmi hui hai...meri bhateeji to abhi 2 din pehlay America

se Pakistan ayi hai,ap kese aa kar us par ilzaam lga saktey hain?ap yaqeenan kisi aur ko dhond
rahey hain!.",zaeem saheb bawaqar lehjay mein boley.
"Sir,lekin hamein to yehi address dia gya hai.",officer thora bhoklaya.
"Ap apna source of information sahi ki jiye.Ye aik ba-izzat gharana hai.Aur ap k ACP se mein khud
baat karta hun,kisi shareef gharanay ki larki ki griftari k warrant kese de diye unhon ne?",unke
lehjay mein ghusa dar aya.
Officer ghabra gya,usey andaza nahin tha k wo itne asr-o-rusookh wale bhi ho saktey hain.
"Sorry sir!mein mazrat chahta hun,yaqeenan hamein ghalat fehmi hi hoi hai", usne jaldi se baat
sameti aur bahir nikal gya.
"Hunh!Pakistani police!..",hooriya k chahray par aik tanzia muskurahat dar ayi.
"Beta!ap pareshan na ho..yahan aisi..",wo abhi kuch bole hi rahey they k wo tooke gayi.
"Its okay chacho!I understand!",wo ye bole kar taizi se wahan se nikal ayi..
-----------------------------------------
Hooriya POV.
Wo lounge se nikal kar seedha apne kamray mein ayi.Darwaze ko lock kartey hue us ne cell
phone nikala aur jahanzeb ka no. Milaya.
"jahanzeb saheb se baat ho sakti hai?",usne operator se pocha.
"Assalamu alaikum?",kuch dair baad jahanzeb ki awaaz gonji.
"Wa alikumsalam,jahanzeb mein hooriya!"
"Han hooriya!,kiya hua?sb khairiyat hai?sb log kese milay tm se?"..
"In sb baton ka time nahin hai...kuch bhi khairiyat nai hai!",uska lehja bharra gya.
"Kiya hua hai hooriya?are you alright?ro ku rahi ho?",jahanzrb aik dam fikarmand ho gya.
"Hani..abhi kuch dair pehlay police ayi thi..!..meri griftari k warrant le ke?",us ney rotay hue btaya.
"Kia?...tm thik ho na?..kahan ho tm?",jahanzeb ki awaaz mein tafsheesh dar ayi.
"Ghar pe hi hon,chacha ne unko wapis bhej dia ye keh k meri bhatiji to do din pehley ayi hai
America se wo kese kisi cheez mein involved ho sakti hai."
"Shukar hai..bt tm ab foran se wahan se nikal ao..ab wahan rehna thik nai mein itni doore ho agar
koi masla ho gya to kon handel karey ga?..police dobara bhi aa sakti hai,bs jald az jald nikal ao."
"Sb ko kia keh k aon gi?"
"Kisi ko btane ki zaroorat nai bs chupke se nikal ao.Tmhara character mashkook ho jaye ga.agar
kisi ko pta chal gya."
"But is trah bhi ho ga na..agar baghair btaye nikal ayi."
Darwaze par dastak hui.
"Wait jahanzeb koi aya hai.mein tmhein baad mein call karti hun."
Usne jaldi se agay barh kar darwaza khola...sabahia ne taizi se ander dakhil hotey hue darwaza
band kia.aur us ki traf muri.
"Ye sb kia tha hooriya?"
"Kuch nahin yaar,bs aik ghalat fehmi thi.",us ne shanay uchkaye.
"Mein nahin maan sakti.",us ne shidat se uski baat ki nafi ki.
"Ku nahin maan sakti?..acha khair suno...muje call ayi hai..jana paray ga.han?..bs abhi hi nikalna
hai .. ruk nahin sakti.",wo tezi se apni important cheezain apne bag mein dalte hue boli.

"What?..tmhara is trah se is waqaye k baad jana , sb ko mashkooke kar de ga.mein kia kahon gi
sb se?",sabahia jese cheekh pari.
"Handle kar lena .. plz!..okay bye.",wo uska chehra thapakte hue bahir nikal ayi.sabahia peechay
se pukarti reh gayi.
Bahir aa k usne raah dari mein jhaanka....koi bhi nahin tha...wo dabay paon agay barhi aur wairan
lounge se hotay hue porch mein a gayi...abhi wo bahir nikalney hi lagi thi k uska haath aik
mazboot garift mein a gya...uski saans ruk gayi.
"Kahan ja rahi ho, aisay choron ki trah?",wo gehra saan le k palti..samney salar tha.
"Hooriya ye sb kia hai?..",us ne us ko lawn k aik nisbatan wairan hisay ki traf le k jatey hue pocha.
Wo chand lamhon k liye khamoosh hui...phr us ne gehra sans bhara.."muje salar pe trust karna
chahiye..muje usey sb kuch sach bta dena chahiye.",wo khud se keh rai thi.
"Hey !kahan kho gayi???",salar ne uski ankhon k samney chutki bjayi.
Us ne muhtaat nazron se hr traf dekha.
"Salar hm kahin bahir ja kar baat kar saktey hain?",salar ne abro uchkayi phr gehri nazron se usay
dekha jesey usey ander tk parhna chahta ho.,gehri saans bhartey hue wo palta.
"Sure! Ao",salar ka rukh gari ki traf tha.wo khamooshi se uske peechay chal di.
----------------------------------------
Salar POV.
Gari drive kartey hue uska dhehan musalsal sath wali seat pe bheti ungliyan nervously maroorti
hooriya par tha,jo gehri sooch mein gum thi...sochtey sochatey aik dam wo barbarai."kiya muje
salar pe trust kar lena chahiye?"
Wo chonka,phr muskuraya.
"Of course !!.. hamarey darmiyan jo rishta hai wo aitabar hi demand karta hai.",usne halkay
phulkay lehjay mein kaha.Wo jawaban uske chehray pe phelti muskurahat dekh sakta tha..uske
lab bhi muskura uthay.
Car aik resturant k bahir park kar k wo ander chaley aye.
"Kia khao gi..?",salar ne waiter k qareeb ane pe pocha.
"Kuch bhi.",uska lehja itna khatmi tha k wo dobara insisit na kar ska aur khud order de diya.
Waiter k jane k baad us ne hooriya pe nazar dali...jo k sar jhukaye table ki stah per ungliyan phairti
kashmakash ki shikar nazar a rahi thi.
Wo is baat se inkar nahin kar sakta tha k hooriya ki personality mein aik waqar chupa tha...Allah
ne usay bepanah husan se nawaza tha...surkhu safaid chehray par saji khoobsorat aankhein jin
par lambi palkon ka saya tha..uski aankhein bht shifaaf thin..sitwan naak aur gulabi nazuk hoont ..
baalon ko wo pony tail mein jhakray hue thi..jis se chand litein bahir nikalti hui galon par raqs kar
rahin thin...pink kurtay k neechay black pants pehnay ..galey mein scarf lapetay wo soraj ki pehli
kiran ki trah paak nazar ati thi..
Achanak hooriya k gaal surkh hue..wo yaqeenan uski nazron se ghabra gayi thi...us ne nigah
jhukai..
"Ap kia kehna chahti thin?",us ne baat shuru ki.
"Salar mein ap pe trust kar rai hun...muje yaqeen hai k ap meri help karein gey..mein apko bilkul
nai janti bt phir bhi jo rishta hamarey darmiyan hai uski base par mein ap par trust kar rahi

hun.....ap mera trust toorain gey to nahi na???"
Us ne nafi mein sar hilaya.
"Aj jo police ayi thi...ummm...apka us barey mein kia khiyal hai?"
"Wohi jo Zaeem mamon ne kaha...ap to America se abhi 2 din pehlay ayi hain..to....",hooriya ne
uski baat kati.
"Agar mein kahon k unko koi ghlat fehmi nai hui thi...to phr?",wo chonka..phir qadray sambhal kar
bola.
"Mein waja janna chahun ga?"
Chand lamhon k liye khamooshi cha gayi.
"Sb se pehli baat mein America se nai ayi hun..mein hamesha se yahin Pakistan mein rehti
hun...aur..",uske chahray pe hairat dar ayi par wo khamooshi se uski agli baat ka intizar karney
laga.
"Wo log muje is liye arrest karnay aye they k...",
Waiter k aney pe wo khamoosh ho gayi.Waiter ne maiz par cheezain sajani shuru kar din.
Wo bechaini mehsoos kar rha tha..
"Ke....?",waiter k jatey hi us ne pocha.
"Ku k mujh par aik drug case chal rha hai..!",us ne be-tasur lehjay mein us k sar par bomb phora.
Wo bhonchaka sa usey dekhta reh gya..
Wo shocked nazron se usay dekh rha tha....
"Magar ye case jhoote par mabni hai..ilzaam lgaya gya hai muj pe.",hooriya ne dheemay lehjay
mein kaha.
"Mein sb kuch janna chahta hun.Ap Pakistan mein rehti rahin hai shuru se?..chacho k sath nai thin
ap America mein?..waja?"
Hooriya ne aik gehri saans bhari.
-----------------------------------------
*********PAST************
Shehar k posh area mein apni pori tamakanat aur shan-o-shokat rakhti amarat k maalik
ch.sikandar mirza ka shumaar mulk k naami garami buisness mans mein hota tha.
Unki rafeeqa-e-hayat parveen aik behad pur-khaloos aur khoobsorat dil ki malik thin.
Sikanadar mirza k 5 bachay they..teen betey "Aijaz,zaeem aur faheem"...aur 2 betiyan "sania aur
shafaq"
Aijaz ki shaadi unhon ne apni bhateeji se ki thi,amaar,zohaib,fariya aur saba unki aulad thi.
Zaeem ki biwi unki bhaji thin aur saleh,afaan,dua aur maheen unke bachay they.
Sania shadi k baad italy chali gayin.
Jbke shafaq jin ki shaadi sikandar mirza k dost k betey se hui thi,wo shaadi k 5 saal baad bewagi
ki chadar aurh kar maan baap ki dehliz par a bhetin..salar aur afsheen unki kul kainat they.
Faheem sb se chootay they aur maan baap k behad ladlay they ..unhun ne apni khaala zaad
sania se pasand ki shaadi ki thi aur unke 2 bachay sabahia aur hurairah they.
----------------------------------------------
Ye un dinon ki baat thi jb sabahia chand maheenay ki thi.
Faheem saheb ko kisi business meeting k silsilay mein Lahore jana para.Business meeting se free

ho kar wo apne ustaad se milne unke ghar chaley aye.wo nahin jantey they k qismat kia more lene
wali hai warna shayd wo kabhi bhi wahan ka rukh na kartey...
Apne ustaad ko bistar-e-marg pe dekh kar wo pareshan ho gaye Magar Sir tahir ko unko dekh kar
hosla aya.
"Faheem meri aik baat mano gey?"
"Hukam karein sir?",faheem ne unka hath thama.
"Meri beti ko apna lo faheem meri moote asaan ho jaye gi..mein is ko zaalim rishton k hawale
nahin kar sakta,beta aik martay hue baap ki akhri khwahish hai.meri beti ko apan lo.",unhon ne
rootay hue kaha.Faheem bhonchaka reh gaye.
"Sir!lekin meri to pehlay hi....",abhi wo kuch bole hi rahey they k sir tahir ki saans ukharnay
lagi...unki ankhein faheem par jami thin..wo ghabra gaye..
"Sir mein tyar hun",unhon ne Haray hur lehjay mein kaha.
Sir ki ankhon mein zindagi lehrayi.
Chand logon ki mojodgi mein nikah anjaam paya.
Dua k hath neechay hotey hi sir tahir ne hichki li aur unki rooh parwaz kar gayi...wo apni beti ka
mustaqbil mehfooze honey par mutmain ho kar duniya se moon more gaye..magar wo kahan
jantey they k qismat mein kia likha tha.
--------------------------------------------
Faheem saheb ne shaina ko Lahore mein aik flat khareed kar thehra dia..
Aur khud aik haftay baad Islamabad lote aye.....waqtan fawaqtan wo lahore ka chakar lga letey ...
magar wo ye bhi achi trah samajh rahey they k sania begum unke baar baar lahore k chakar
lagane par mashkooke ho chuki hain..
Aakhir aik saal guzra hooriya ki paidaish k chand mah baad sikandar mirza ko sb khabar ho gayi.
Faheem saheb ko aik naye toofan ka samna tha...walida k kehne par wo shaina aur hooriya ko
ch.villas le aye.
Ghar mein unke atey hi aik toofan uth khara hua..
Saniya begum bachon samait apne maike ja bhetin,sb k samjhane ka bhi un par koi asar na
hua..unko sikandar mirza ki pusht panahu hasil thi..jo k aik ghareeb gharane ki larki ko apni baho
k toore pe tasleem karne pr tyar hi nahin they...
Faheem saheb apni chaheeti biwi k is trah jane par charagh pa ho gaye...unka ghusa baat baat
par shaina k oper nikalne laga..wo bechari har zulm ko sabar se bardasht karti rahin..
Aakhir parveen begum ki koshishon se saniya begum wapis a gayin...magar unko shaina aur
hooriya ka wajood kantey ki trah khatakta tha.shaina shohar k hotay hue bhi bewaon jesi zindagi
guzaar rahi thin.
Ghar mein aik parveen begum hi thin jinhon k paas shaina ko panah hasil thi.wo jitna shaina k liye
kar sakti thin unhon ne kia.wo hi unka khiyal rakhtin thin..unko apni khoobsorat poti hooriya se bht
piyar tha..zindagi yun hi katney lagi thi...k shaina begum rooze rooze beemar honey lagin..unko
apni tmam himmat khatam hoti mehsoos ho rahi thi..
Aik din wo parveen begum k paas bheti thin k buri trah ro parin..
"Aman muje yun lagta hai meri mout qareeb a gayi hai..mere baad meri beti ka kia ho ga
aman??...uska khiyal kon rakhay ga.?",aanso they k bahay ja rahey they.

Parveen begum pursooch nazron se unko dekhne lagin.
--------------------------------------
Aglay din khanay ki maiz par parveen begum ne ailan kia k wo chahtin hai k hooriya ka salar k
sath aur dua ka hurairah k sath nikah kar dia jaye.Sb sanatey mein a gaye.
"Ye ap kia keh rahi hain begum?",Sikandar mirza ne taish mein atey hue kaha.
"Kiya muje apne potey potiyon k barey mein faislay karne ka koi haq nahin?..sikandar saheb ye
apka dia hua aitmad hi hai k mein aj ye baat kar sakti hun..kia ap muj se ye aitmad cheen-na
chahtey hain?",unhon ne baat ko barey sabhao se agay barhaya.
"Magar hooriya...",unhon ne kuch kehna chaha magar parveen begum bole uthin.
"Kuch bhi kehnay se pehlay ye soch li jiye ga k wo khoon apke betey ka hi hai..!"
"Aman ye nahin ho sakta pehli baat to ye faisla muje qabool nahin dosra agar maan bhi lia jaye to
bachay abhi bht chootay hain.",faheem saheb ne ahtajajan kaha.
"Meine tm se ye nahi pocha k ye faisla tmhein qabool hai ya nahin .. meine tmhein hukam dia
hai.",parveen begum ke lehjay mein qateeat thi.
Agle din dono nikah anjam pazeer hue.
-----------------------------
Jb hooriya 4 saal ki thi to Aik raat shaina ki takleef itni barhi k wo is dar-e-faani se kooch kar gayin.
Ghar mein aik kuhraam sa mach gya..nanhi hooriya tukar tukar sb ki shaklein dekhti reh gayi.
"Dadi ami tahan dayi hain?",uske masoom sawal par unka kaleja kat jata.
-------------------------------
"Aman mein family k sath America shift hona chahta hun.",faheem saheb parveen begum ko jese
itla di thi.
"Ye tmhara akhri faisla hai?"
"Ji aman.!"
"Thik hai magar hooriya ko sath le kar Jana."
"Ye ap kia keh rai hain aman ?..wo ku jaye gi sath ap usko apne paas hi rakhiye na..ap janti hain k
saniya usko bilkul bardasht nahin karti..mei usay yahin choore jaon ga."
"Tm agar jana chahtey ho to hooriya ko sath le kar jana Parey ga..wo ku baap k hotay hue
yateemon jesi zindagi guzarey.?..shaina k sath to tm ne ziadti kar li magar ab hooriya k sath mein
kuch nai honey dun gi..jana hai America to hooriya ko sath le k jana parey ga.",unka lehja khatmi
tha.
Faheem saheb khamooshi se kamray se nikal aye.
-----------------------------------------------
"Aman chahtin hain k hooriya bhi hamare sath jaye.",raat ko faheem saheb k btaney par saniya
begum cheekh parin .
"Kiya keh rahey hain ap?..jis aurat ne meri zindagi barbaad ki mein uski beti ko apne paas
rakhon?...impossible!....sun lein agar aisa hua na to..."
"Aman ki yehi shart hai aur tm janti ho wo kisi ki nahin suntin jb aik faisla kar lein."
Chand lamhon k liye khamooshi chayi.
"To phir ap usko us k mamon k paas chore jaiye ga Lahore,aman ko to yehi pata hoga na k wo
hamare sath America gayi hai.",unhon ne behasi ki inteha kar di.

"Lekin wo meri beti hai!"
"To meine kab mana kia hai .. ap uska kharcha bhej di jiye ga..aur a kar mil jaya kariye
ga..mamon hi hai na uska...khoon hai uska..ku bura karey ga wo uske saath....akhir phr barey ho
kar us ne isi ghar mein wapis a jana hai na.",saniya begum ne maharat se patay phainkay they.
"Magar sir ko un par bharoosa hota to wo muje ku sonpatey apni beti.",wo kashmakash ka shikar
they.
"Arey us buday ne sirf apko trap kia tha...",wo ghusay mein sarey lehaz bholne lagin.
"Bas saniya begum ..mazeed kuch na kehna.",faht saheb ghusay mein a gaye unki awaz buland
ho gayi.saniya begum un se bhi buland awaz mein cheekhi thin.
"Ku na kahon?? usi ne trap kia tha apko ..apni beti ka behter mustaqbil jo nazar a rha tha....mein
apko bata rahin k mein apne bachon k mustaqbil k sath us chatank bhar ki larki ko nahin khailney
don gi..khan gaye apke wo muhabat k daway..ap to dosri biwi k atey hi badal gaye aur ab uski beti
meri zindagi barbaad karnay ko reh gayi hai..mein ghala ghoont don gi uska agar wo hamarey
sath America gayi.",wo ghusay se pagal ho rahin thin.Faheem saheb gung se unko dekh rahey
they.
-------------------------------
Faheem saheb ko yehi behter laga k wo hooriya ko yahin choore jain ku k unko lag rha tha agar
wo hooriya ko saath le gaye to saniya begum waqai kuch kar bhetein gi...hooriya ko na le kar jatey
to wo log America nahin ja saktey they ,kia khabar thi k wo usey koi nuqsaan puhuncha
detin...unhon ne hooriya ko uske mamon k han chornay ka faisla kar liya.kamazkam wo wahan
mehfooz to ho gi na.wo uski khabar letey rahein gey.wo thik rahey gi.unhun ne khud ko tasali di.
----------------------------------
Uske mamon ne pehlay to pas-o-pesh ki magar phr paison ka sun kar unki ankhein chamak uthin
wo usko sath rakhnay par tyar ho gaye ..faheem saheb ne jatay hue uski betahasha chooma unki
ankh se aik ansoo tapka.
"Baba ap ku lo laye ho?",hooriya ne totli zuban mein kaha tha."ami bhi loti thin phl muje chole k
chali gayin..ap to muje chole k nai ja laye ho?",uski masoom ankhon mein khoof simat aya.wo us
nanhin bachi ki itne gehray mushahiday par hairan reh gaye.phir usay zoore se khud mein bhench
liya.."mein wapis aon ga meri bachi.",wo nam aankhon k sath lote gaye.
Unko aik itminan tha k paison k liye hi sahi wo log hooriya ka khiyal to rakhein gey na..mein kuch
ziada paisay bhijwa dia karun ga..wo ziada khiyal rakhein gey.unhein ne khud ko mutmain kia.
Magar wo ye bhoole gaye k paison se muhabatein nahi khareedi ja saktin....aur jo muhabatein
paison ke lalach par qaim hoti hain wo kabhi bhi ziada dair nahin thehar patin..us dheemak zada
lakri ki trah hoti hain jo apne qad pe khari to hoti hai magar ander se khokhli aur kamzoor....
